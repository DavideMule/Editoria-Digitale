# Introduzione

Questo Saggio ha l'obiettivo di insegnare, in poche pagine, le regole e
la storia del Football Americano, in modo che possa essere comprensibile
a chiunque voglia approcciare, o semplicemente incuriosirsi, al mondo di
questo magnifico sport.\
Questa idea è nata alla fine del 2023, periodo in cui mi sono
appassionato, grazie ad un mio collega di Università, a questo sport e
all'NFL (National Football League, la più grande lega professionistica
al mondo di Football Americano). Trovandomi dinnanzi ad uno sport per me
completamente nuovo, ho fatto fatica a comprendere le regole e la storia
solamente informandomi su siti web in italiano, visto che vengono
spiegate in modo frammentato e talvolta poco approfondito, in quanto il
Football ha poco seguito in Italia.\
Perciò, dopo diversi approfondimenti, ho deciso di scrivere un Saggio su
questo sport in italiano, per dare modo a chiunque di potersi
interessare al tema in modo facile e chiaro.

# Le Regole

Nel corso degli anni, le regole del gioco sono evolute. Nel 1880, Walter
Camp, conosciuto come \"il padre del football americano\", contribuì in
modo significativo alla standardizzazione delle regole. Tra le
innovazioni di Camp ci sono il numero di giocatori in campo, la linea di
scrimmage e la distanza di avanzamento.

## Il Gioco

Il Football Americano è uno **sport di squadra** simile al rugby. Viene
svolto su un **campo rettangolare** lungo 100yd e largo 10yd, con una
end zone e una porta ad ogni estremità. Viene utilizzato un **pallone**
dalla forma ovale. Le due squadre sfidanti mettono in campo 11 giocatori
a testa, disponendo di 3 team: **offensive team** (attacco), **difensive
team** (difesa) e **special team** (per i kick). La durata di una
partita è di 4 quarti da 15 minuti.

## Lo Svolgimento

Lo scopo del gioco è quello di segnare punti spingendo la palla
attraverso la end zone avversaria o facendo segnare punti con altri
mezzi (come il kick).\
La partita inizia con un kick da parte di una delle due squadre dalle
35yd (esso viene ripetuto all'inizio del secondo tempo, cioè all'inizio
del terzo quarto) e quando il pallone calciato ha percorso almeno 10
yard può essere preso e giocato da un qualsiasi atleta della squadra che
calcia. Questa limitazione non vale per la squadra ricevente, che può
recuperare il pallone in qualsiasi momento dopo il calcio.\
Il gioco riprende dal punto in cui il pallone è stato fermato e la
squadra che ha conquistato il possesso di palla giocherà in attacco.\
La squadra in attacco ha quattro giocate (downs) per avanzare di almeno
10yd. Se ci riescono, ottengono un nuovo set di downs. Se non ci
riescono, la palla passa alla squadra avversaria. Un down termina quando
l'arbitro fischia la fine dello stesso, ossia nei seguenti casi:

-   Incomplete, ovvero quando un passaggio in avanti non viene ricevuto;

-   Il giocatore che sta portando il pallone è placcato, fermato o esce
    dalle linee laterali;

-   Fumble, ovvero quando un giocatore della squadra attaccante si fa
    scappare il pallone dalle mani, con il rischio che l'avversario
    possa prenderla e far passare la propria squadra in fase d'attacco.

Lo scopo di questo avanzamento è di arrivare a fare Touchdown.\
Un touchdown avviene quando la palla attraversa la end zone avversaria.
Vale 6 punti. Successivamente a questo evento, la squadra attaccante
deve decidere se guadagnare 1 o 2 ulteriori punti tramite queste
conversioni:

-   Conversione da 1 punto: consiste in un kick distante 3yd dalla end
    zone avversaria;

-   Conversione da 2 punti: consiste nel provare a fare un altro
    touchdown dalle 2yd. Quest'ultima, solitamente, viene utilizzata
    solo nel caso in cui una squadra debba recuperare punti, poiché ha
    un grado di difficoltà molto più alto rispetto alla conversione da 1
    punto.

Altri modi per segnare punti sono:

-   Field goal: consiste nel realizzare 3 punti tramite un calcio
    piazzato (kick); solitamente viene effettuato quando la squadra
    attaccante ha già utilizzato 3 downs senza superare le 10yd;

-   Safety: vale 2 punti e consiste nel placcare l'avversario in
    possesso del pallone all'interno della sua end zone;

-   Drop: il quarterback, anziché lanciare o passare la palla, la lascia
    cadere a terra e, al rimbalzo, la calcia verso l'end zone, facendola
    passare attraverso i pali. Questo metodo è rarissimo, tanto che,
    l'ultimo di cui si ha notizia, è stato segnato nel 2005.

Infine si ha il Punt, che consiste nell'allontanare il pallone, tramite
un kick, per far ripartire la squadra avversaria da una posizione il più
lontano possibile dalla propria end zone.

## I Ruoli

Esistono ruoli diversi per ogni tipologia di team. Partendo
dall'offensive team, si ha:

-   Quarterback (QB): Il quarterback è il leader del attacco e
    generalmente è il giocatore che riceve il passaggio diretto dal
    centro al principio di ogni gioco. Il QB è responsabile della
    distribuzione del pallone, del lancio ai ricevitori e delle
    decisioni tattiche durante il gioco;

-   Running Back (RB): Il running back è responsabile di correre con la
    palla. Ci sono due tipi principali di running back: il running back
    principale (halfback) che corre con la palla e può ricevere
    passaggi, e il fullback, spesso utilizzato per blocchi e corse più
    fisiche;

-   Wide Receiver (WR): I wide receiver sono responsabili di ricevere i
    passaggi del quarterback. Possono correre lunghe distanze per
    ricevere lanci profondi o effettuare ricezioni più corte. La loro
    velocità e abilità di ricezione sono fondamentali;

-   Tight End (TE): Il tight end è una sorta di ibrido tra un ricevitore
    e un offensive lineman. Possono bloccare come un lineman, ma sono
    anche coinvolti nella ricezione di passaggi;

-   Offensive Linemen (OL): Gli offensive linemen sono responsabili di
    proteggere il quarterback e aprire varchi per i running back. Ci
    sono cinque posizioni principali: left tackle, left guard, center,
    right guard e right tackle.

Dopodichè, nel difensive team ci sono:

-   Defensive Linemen (DL): I difensori della linea sono responsabili di
    fermare le corse avversarie e mettere pressione al quarterback.
    Possono essere collocati sia all'interno che all'esterno della linea
    di scrimmage;

-   Linebacker (LB): I linebacker giocano un ruolo chiave nella difesa.
    Possono essere middle linebacker (MLB) che si posizionano al centro
    e spesso sono coinvolti in copertura e fermata delle corse, e
    outside linebacker (OLB) che possono essere utilizzati per la
    copertura dei passaggi e le corse laterali;

-   Cornerback (CB): I cornerback sono difensori che coprono i
    ricevitori avversari. La loro principale responsabilità è impedire
    ai ricevitori di ricevere passaggi;

-   Safety (S): I safety sono difensori aggiuntivi dietro la linea di
    difesa. Ci sono due tipi principali: free safety (FS) e strong
    safety (SS). Sono coinvolti nella copertura dei passaggi e
    nell'arresto delle corse avversarie.

Infine c'è lo Special Team, che ha giocatori specifici per le situazioni
speciali, come i kicker (responsabili dei calci), i punter (responsabili
dei calci di punt) e i returners (responsabili di ritornare i calci).

# Le Origini

La storia del football americano è ricca di sviluppi significativi e
trasformazioni nel corso del tempo.\
Il football americano ha radici nel calcio e nel rugby, ed entrambi
questi sport hanno influenzato la sua creazione. La prima partita di
quello che oggi chiamiamo \"football americano\" si ritiene che sia
stata giocata tra le università di Rutgers e Princeton il 6 novembre
1869.\
Nel 1906, a seguito di gravi infortuni e morti in campo, si svolse una
conferenza a cui parteciparono rappresentanti di molte università.
Questa conferenza portò alla creazione della NCAA (National Collegiate
Athletic Association) e all'implementazione di regolamenti per rendere
il gioco più sicuro.\
Il football americano divenne sempre più popolare nelle università e
nelle scuole superiori negli Stati Uniti. La rivalità tra le squadre
universitarie, come quella tra Harvard e Yale, contribuì all'aumento
della popolarità del gioco.\
Questo aumento di popolarità portò alla creazione di un campionato
professionistico, l'NFL (National Football League).\
La NFL fu fondata nel 1920 come American Professional Football
Association (APFA) e poi rinominata NFL nel 1922.\
Nel corso degli anni furono fondate altre leghe, tra le quali American
Football League e United States Football League, ma i dirigenti si
accordarono per unire le risorse finanziarie e dare sempre maggiore
impulso alla NFL, come dimostrato dalla fusione AFL-NFL, diventando la
lega professionistica di football americano più importante al mondo.

# NFL

L'NFL, come già spiegato precedentemente, è la lega professionistica di
football americano più importante al mondo.\
Essa è composta da 32 squadre, sparse in 30 città diverse (New York e
Los Angeles hanno 2 squadre, rispettivamente Giants e Jets, Chargers e
Rams), e il Super Bowl decreta il vincitore stagionale. Le squadre sono
divise in 2 Conference: American Football Conference (AFC) e National
Football Conference (NFC); a loro volta sono divise in 4 division:
North, East, South e West.\
La formula del campionato è la seguente: Stagione Regolare, Play-off e
Super Bowl.

## Stagione Regolare

Prima della stagione regolare avviene la fase di Draft, con la quale le
squadre scelgono i giocatori usciti dal college per ingaggiarli. Le
squadre con i peggiori piazzamenti durante la stagione precendente hanno
diritto di prelazione sui pick. In questa fase possono avvenire anche
scambi di giocatori con altre squadre in cambio di ulteriori giocatori o
pick.\
Dopodichè vengono effettuate delle partite amichevoli per testare i
nuovi schieramenti.\
Subito dopo inizia l'effettivo Campionato, formato da 17 partite per
ogni squadra in 18 settimane (una è di riposo, detta Bye-Week). La
scelta delle squadre avversarie cambia ogni anno; lo standard utilizzato
è il seguente:

-   6 (3 di andata e 3 di ritorno) contro tutte le altre squadre della
    propria division;

-   4 (2 in casa e 2 fuori) contro ognuna delle quattro squadre di
    un'altra division della stessa conference, scelta a rotazione ogni
    anno (la rotazione è quindi di tre anni). Questi incontri sono detti
    di Intraconference;

-   4 (2 in casa e 2 fuori) contro ognuna delle quattro squadre di una
    division dell'altra conference, scelta a rotazione ogni anno (in
    questo caso la rotazione è di 4 anni). Questi incontri sono detti di
    Interconference;

-   2 (1 in casa e 1 fuori) contro le squadre della stessa conference
    (escluse quelle della division in rotazione) che condividono lo
    stesso piazzamento di division della stagione precedente;

-   1 contro la squadra di una division dell'altra conference, scelta a
    rotazione ogni anno (la rotazione è di 4 anni) che condivide lo
    stesso piazzamento di division della stagione precedente.

Questo calendario garantisce che ogni squadra incontri tutte le altre
almeno una volta ogni quattro anni e giochi in tutti gli stadi della NFL
almeno una volta ogni otto anni.

## Play-off

Alla conclusione delle giornate della stagione regolare si qualificano
alle eliminatorie, chiamate play-off, sette squadre per ogni conference:

-   le 4 squadre vincitrici della rispettiva division, che vengono
    classificate da prima a quarta in base ai risultati ottenuti nella
    stagione regolare (vittorie-pareggi-sconfitte), accedono di diritto
    ai playoff;

-   le 3 squadre con i risultati migliori tra quelle non vincitrici di
    division, dette Wild Card, che vengono classificate quinta, sesta e
    settima di conference, ottengono anch'esse la qualificazione.

La quinta, la sesta e la settima squadra affrontano rispettivamente la
quarta, la terza e la seconda giocando nel primo turno dei playoff,
chiamato Wild Card Round. La prima di ogni conference non partecipa a
questo turno, essendosi guadagnata l'accesso automatico a quello
successivo, detto Divisional Playoff; qui si scontrano con le vincenti
del Wild Card Round, con la prima classificata in regular season ad
affrontare la qualificata con il record peggiore.\
Le due squadre che vincono i Divisional si incontrano nella finale di
conference, detta Championship; i vincitori delle due finali di
conference disputano il Super Bowl.

## Super Bowl

Il Super Bowl è la finale del Campionato di NFL. Essa viene disputata
solitamente tra la fine di Gennaio e l'inizio di Febbraio. Lo stadio è
neutrale per le due finaliste e cambia ogni anno.\
Ciò che caratterizza questa finale è il grande entusiasmo da parte dei
tifosi, facendo crescere sempre di più le aspettative per questo
evento.\
A metà partita, tra il secondo ed il terzo quarto, si ha l'Halftime
Show, che consiste in uno spettacolo di intrattenimento di altissimo
interesse. Spesso vengono presentate esibizioni di artisti musicali del
calibro di Katy Perry o Lady Gaga.\
La squadra vincitrice del Super Bowl è premiata con il trofeo Vince
Lombardi, chiamato in onore dell'allenatore Vince Lombardi, una figura
leggendaria del football americano.\
Le squadre con il maggior record di Super Bowl vinti (6) sono i New
England Patriots (grazie soprattutto al Quarterback e leggenda Tom
Brady, 5 volte MVP) e i Pittsburgh Steelers (tra cui 5 vinti prima del
2009).

# Conclusioni

In conclusione, il football americano si rivela molto più di un semplice
gioco sul campo; è un riflesso profondo delle passioni, delle sfide e
delle trionfanti storie umane che si intrecciano in ogni stagione.\
Da ogni tackle al tocco di un pallone, questo sport è intriso di
determinazione, leadership e spirito di squadra. Attraverso il rumore
dei calci al goal e le coreografie degli spettacoli dell'Halftime Show,
il football americano si è radicato nella cultura popolare, diventando
un evento sociale, un catalizzatore di festività, e una celebrazione
collettiva.\
Mentre ci congediamo da questo viaggio attraverso le tattiche audaci,
gli infortuni temibili e i momenti iconici, portiamo con noi l'essenza
di un gioco che ci ha insegnato a sognare in grande, a lottare senza
paura e a celebrare ogni vittoria, anche quella più piccola.
